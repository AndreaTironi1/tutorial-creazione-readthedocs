=========================================================
Capo 2 - Organizzazione delle funzioni dell'U.R.P.
=========================================================

Art. 6 -  Funzioni del Back-Office dell’U.R.P
-----------------------------------------------
Il back office dell’U.R.P svolge attività di:

a) progettazione e realizzazione di iniziative di ricerca, monitoraggio, innovazione organizzativa;

b) coordinamento e predisposizione delle campagne di pubblica utilità su temi di rilevanza sociale e distribuzione di supporti cartacei prodotti dell'Ente;

c) semplificazione e standardizzazione della modulistica dell'Ente;

d) monitoraggio e controllo dei flussi informativi interni ed esterni all'Ente anche attraverso il collegamento con gli U.R.P di altri enti e istituzioni;

e) coordinamento  delle  attività necessarie alla partecipazione dell'Ente alle reti civiche e ai sistemi di interconnessione telematica cui l'Amministrazione comunale intende aderire;

f) monitoraggio sistematico dei bisogni ed i livelli di soddisfazione dei cittadini verso i servizi dell’Amministrazione e propone adeguamenti e correttivi per migliorare la qualità delle prestazioni;

g) curare la registrazione e il monitoraggio dei reclami, delle segnalazioni e delle proposte presentate dai cittadini, smistandole agli uffici competenti;

h) progettazione di nuovi servizi erogati dall'Ente per via telematica;

i) analisi del grado di soddisfazione del cittadino rispetto ai servizi erogati;

j) collaborazione con gli uffici dell’Amministrazione per la realizzazione di iniziative di customer sadisfaction;

k) marketing  dei  servizi erogati dal Comune;

l) proposizione e creazione di relazioni istituzionali sempre più forti con gli URP degli Enti territoriali, sollecitando convenzioni e protocolli di intesa al fine di creare una rete di URP efficace capace di realizzare rapporti di interconnessione e scambio.
