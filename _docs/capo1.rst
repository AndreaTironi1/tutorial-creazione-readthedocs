=================
Capo 1 - Disposizioni Generali
=================

Art. 1 - Principi generali
--------------------------
L'Amministrazione Comunale, nell'indirizzare la propria azione al miglioramento dei rapporti con i soggetti appartenenti alla comunità cittadina ed al perseguimento di obiettivi di trasparenza, efficacia e qualità dei servizi erogati:

a) sostiene  e  sviluppa le attività di informazione  e comunicazione  verso  i cittadini e gli utenti;

b) garantisce l'esercizio  del diritto  di  accesso  agli  atti  e  di  partecipazione  ai procedimenti   amministrativi, in   conformità ai principi sulla tutela della riservatezza dei dati personali di cui al D.L.G.S. n. 196/2003;

c) organizza attività di monitoraggio dei livelli di soddisfazione degli utenti per i servizi erogati;

d) realizza attività di semplificazione e razionalizzazione delle procedure amministrative e della relativa modulistica;

e) favorisce la comunicazione interna, tramite la tempestiva e costante circolazione delle informazioni, sia per uniformare e   perfezionare le informazioni  dirette al pubblico che per migliorare l'efficienza dei propri interventi, anche in collaborazione con l’ufficio stampa del Comune.

|

Art. 2 - Oggetto del regolamento
-----------------------------
1. In attuazione diquanto sopra disposto, nel rispetto dello Statuto Comunale e della normativa vigente, il presente Regolamento disciplina l'organizzazione ed il funzionamento dell’Ufficio Relazioni con il Pubblico denominato U.R.P.;

2. L’attività dell’ URP è indirizzata a tutti i cittadini italiani, comunitari ed extracomunitari, a tutte le collettività e agli enti, pubblici e privati, nazionali e stranieri. 

|

Art. 3 - Funzioni dell’U.R.P
----------------------------
Nello svolgimento delle proprie funzioni L’U.R.P.:

a) garantisce l'accesso a tutti i cittadini alle informazioni, ai procedimenti e dai servizi del Comune di Palermo, e favorisce l'accesso alle informazioni delle altre pubbliche amministrazioni e dei soggetti erogatori di servizi di pubblica utilità, anche attraverso la collaborazione alla creazione di sistemi di interconnessione telematica;

b) collabora con gli altri uffici relativamente all'attività di semplificazione, razionalizzazione e standardizzazione delle procedure amministrative e della relativa modulistica;

c) illustra e favorisce la conoscenza delle disposizione normative e amministrative;

d) attua processi di verifica della qualità dei servizi e del gradimento degli stessi da parte degli utenti, anche tramite l'adozione di procedure dirette alla gestione delle segnalazioni e proposte dei cittadini;

e) collabora  all'organizzazione e al coordinamento di un’efficace rete di comunicazione interna;

f) svolge attività di informazione sui procedimenti comunali e sulle relative fonti normative;

g) promuove l’immagine dell’amministrazione, conferendo conoscenza, visibilità e rilevanza, al Comune di Palermo, nel corso di manifestazioni ed eventi sia a carattere nazionale che internazionale;

h) individua, divulga e vigila sull’attuazione delle linee guida per una omogenea e univoca divulgazione dell’informazione a favore del cittadino.
Collabora, in funzione e nel rispetto della costituita autonomia amministrativa e operativa, con gli U.R.P. presenti e autonomamente
organizzati presso le 8 circoscrizioni, volta all’individuazione e allo sviluppo di procedure standard nello svolgimento delle attività di comunicazione e trasparenza al servizio del cittadino;

i) Organizza la customer sadisfaction.

|

Art. 4 - Funzioni di rappresentanza dell’URP
--------------------------------------------
L’URP, nella sua veste di rappresentante dell’Amministrazione, propone e mantiene rapporti di interscambio con le istituzioni delle altre Amministrazioni presenti sul territorio. L’urp promuoverà, protocolli d’intesa, convenzioni e la creazione di una banca dati che assolverà al compito di fornire informazioni, a tutti gli utenti che ne facessero richiesta, anche relativamente alla sfera di competenza delle altre istituzioni. 

|

Art.5 - Organizzazione degli spazi e degli orari di apertura dell’U.R.P.
----------------------------------------------------------------------
1. L’U.R.P è collocato in locali facilmente accessibili, raggiungibili agevolmente e liberi da barriere architettoniche.

2. II Servizio è dotato di spazi e strumentazioni adeguate a consentire sia le attività che richiedono la comunicazione diretta con il pubblico (front-line), che il  contemporaneo  svolgimento  dei  compiti  e  delle  funzioni  dei  back-office  di cui al successivo capo lI;

3. realizzazione contact Center 091091.
