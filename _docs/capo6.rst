======================
Capo 6 - Formazione del personale e risorse finanziarie
======================

Art. 17 - Formazione del personale
-----------------------------------
In  considerazione dei  compiti  innovativi che é chiamato a svolgere,  all’  U.R.P. deve essere assegnato personale adeguatamente formato. In particolare il personale assegnato al Servizio deve possedere le seguenti competenze:

a) conoscenza approfondita della organizzazione comunale;

b) conoscenza di base di strumenti e tecniche per la raccolta ed archiviazione delle informazioni;

c)  conoscenza  adeguata per l'uso di strumenti informatici e telematici; 

d)  conoscenze di base giuridiche e normative;

e)  conoscenza di base della lingua inglese.

La formazione continua e l’aggiornamento del personale devono assicurare:

a) conoscenze relative ai processi di semplificazione ed alle innovazioni procedurali introdotte nell’amministrazione comunale;

b) conoscenze relative alle procedure in uso nelle altre amministrazioni; 

c) conoscenze di base delle dinamiche relazionali; 

d) conoscenza di strumenti e tecniche per la costruzione di supporti di comunicazione (cartacei, video, telematici); 

e) conoscenza di base di strumenti e tecniche di monitoraggio e ricerca sociale. E’ inoltre previsto e adeguatamente formata almeno
una unità di personale in grado di interpretare il linguaggio dei segni (LIS), in cui almeno un sordomuto L. 68/99 nonché l’impiego dellefigure equipollenti al centralinista telefonico, L. 113/85, L. n. 60/76. 

Il Responsabile dell’URP deve possedere altresì competenze adeguate nel campo degli strumenti e delle tecniche di comunicazione pubblica; della organizzazione e della gestione delle risorse umane; della progettazione e di gestione di progetti relativamente complessi.

Al fine di  sviluppare le competenze ed  adeguare le  conoscenze del  personale, l'Amministrazione promuove, tramite la Direzione Generale, e in collaborazione con il Settore R.S.U., iniziative periodi che di formazione ed aggiornamento.

Al personale assegnato all'URP, nell'ambito del programma formativo  annuale, devono essere assicurati aggiornamenti e formazione  adeguati alle competenze richieste.

|

Art. 18 - Risorse finanziarie
---------------------------
Per lo svolgimento delle proprie funzioni, sono assegnate all’URP, annualmente in sede di bilancio, risorse finanziarie adeguate per il raggiungimento degli obiettivi fissati.
