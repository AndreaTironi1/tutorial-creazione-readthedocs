==========================
Capo 3 - Finalità Sociali
==========================

ART. 5 - FINI SOCIALI
====================
Gli immobili destinati ad uso diverso da quelli precedenti di cui agli arti. 3 e 4, verranno consegnati previo bando come previsto dall'art. 8 ai Settori preposti per essere destinati ad attività a servizio del territorio , al fine di attuare politiche di promozione sociale, culturale, ambientale, della legalità e della sicurezza, creando opportunità di sviluppo e di lavoro, per combattere il disagio sociale, l'emarginazione e la disoccupazione. 

I beni pertanto non potranno essere utilizzati come mera sede sociale di una associazione, enti e cooperative sociali, dovendosi in essi altresì svolgere un'attività a servizio del territorio. 

ART. 6 - BENEFICIARI
====================
Ai sensi dell'art 3, comma 3 della Legge 109/96 e successive modifiche ed integrazioni ed in ultimo la L. 30.03.2010 n. 50, i predetti beni sono concessi a titolo gratuito e nel rispetto dei principi di trasparenza, adeguata pubblicità e parità di trattamento, a comunità, anche giovanili, ad enti, anche Enti Pubblici non economici ad associazioni maggiormente rappresentative degli enti locali, ad organizzazioni di volontariato di cui alla legge 11 agosto 1991, n 266, e successive modificazioni, a cooperative sociali di cui alla legge 8 novembre 1991, n.381, o a comunità terapeutiche e centri di recupero e cura di tossicodipendenti di cui al testo unico delle leggi in materia di disciplina degli stupefacenti e sostanze psicotrope, prevenzione, cura e riabilitazione dei relativi stati di tossicodipendenza, di cui al decreto del Presidente della Repubblica 9 ottobre 1990, n.309, nonché alle associazioni di protezione ambientale riconosciute ai sensi della legge n.349 dell'08/07/1986 e succ. mod., che manifestano il proprio interesse secondo le modalità di cui al presente regolamento. 

|

ART. 7 -ELENCO DEI BENI DISPONIBILI
===================================
L'Ufficio centrale si occuperà di pubblicare l'elenco dei beni disponibili sul portale del Comune di Palermo (www.comune.palermo.it). acquisite anche informazioni da parte degli uffici periferici. 
Detto elenco dovrà contenere i dati catastali necessari ed inoltre sarà aggiornato periodicamente, sulla base dei beni che verranno via acquisiti ai sensi della L. n. 50 del 31.03.2010. 

|

ART. 8 - ADEMPIMENTI PREVENTIVI ALL'AVVISO PUBBLICO
==================================================
La G. C. procede a confermare ovvero modificare le finalità individuate nell'atto d'indirizzo di cui all'art. 2, in considerazione di mutate valutazioni in ordine all'interesse pubblico da perseguire e al contempo indicherà le priorità di cui al bando dovrà tenere conto in ordine ai seguenti criteri di valutazione delle istanze: 

a) qualità del progetto; 

b) consistenza dell'intervento che il richiedente è in grado di effettuare sul tessuto sociale della popolazione;

c) disponibilità ad effettuare opere di manutenzione ordinaria; 

d) disponibilità a sostenere gli oneri condominiali straordinari; 

e) criteri di volta in volta individuati nell'avviso pubblico; 

|

ART. 9 - MODALITÀ' DI ASSEGNAZIONE
=================================
L'Ufficio Centrale d'intesa con il Dirigente del Settore/Servizio interessato, predisporrà un bando pubblico con cadenza almeno annuale, che sarà visionabile sul portale del Comune di Palermo, pubblicato all'Albo Pretorio e presso il Settore preposto, per almeno 30 giorni consecutivi. 
L'istanza, redatta in carta semplice, sottoscritta dal legale rappresentante dell'Ente e indirizzata al Comune di Palermo (al Settore preposto), dovrà essere corredata dal progetto che l'Associazione intende realizzare presso il bene richiesto e dovrà contenere quanto specificato nel Bando Pubblico. 

Il Bando deve prevedere una procedura comparativa basata su indicatori predeterminati e/o punteggi da attribuire alle istanze ed ai progetti e nello stesso tempo definire in forma compiuta, nell'ambito della finalità delineata, l'attività che si intende promuovere.

Il competente ufficio dell'Amministrazione Comunale, provvederà ad istruire le istanze pervenute, verificando i requisiti ed a richiedere alla Prefettura di Palermo -Ufficio territoriale di Governo- le verifiche in ordine ai requisiti soggettivi di idoneità, sugli Enti e le Associazioni istanti. 

Degli esiti delle verifiche di cui al comma precedente, verrà data tempestiva comunicazione agli istanti.
L'individuazione e l'assegnazione all'organismo beneficiario avverrà con prowedimento del Sindaco e/o dell'Assessore Delegato. 

|

ART. 10 - CONCESSIONE IN USO DEI BENI A TERZI - MODALITA'
=========================================================
La concessione in uso a terzi, da parte del Dirigente del Settore/Servizio competente, in ordine all'attività da svolgersi, avverrà mediante la stipula di un apposito disciplinare secondo uno schema tipo fornito dall'Ufficio Centrale. Esso prevede oltre agli specifici diritti e agli obblighi delle parti, anche l'oggetto, le finalità, la durata della concessione, le modalità d'uso del bene, le cause di risoluzione del rapporto, le modalità del controllo sulla sua utilizzazione e le modalità del rinnovo. 

Il bene è concesso in uso a titolo gratuito. 
